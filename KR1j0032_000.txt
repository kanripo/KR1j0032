# -*- mode: mandoku-view; -*-
#+TITLE: 班馬字類
#+DATE: 2017-03-23 10:45:58.437630
#+PROPERTY: ID KR1j0032
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 0
<pb:KR1j0032_WYG_000-1a>¶
　　御製題影宋鈔班馬字類¶
¶
　　采摭欣傳檇李婁居然影宋似雕鎪荀袁原未範圍出¶
班馬藉因奥窔求喜此朝絃而暮誦嘉伊逺紹更旁搜¶
披翻快處縁惡㫖笑異東坡大白浮¶
¶
¶
¶
¶
<pb:KR1j0032_WYG_000-1b>¶
¶
¶
¶
¶
¶
¶
¶
¶
<pb:KR1j0032_WYG_000-2a>¶
　　欽定四庫全書　　　　　經部十¶
¶
　　班馬字類　　　　　　小學類二(字書之屬)¶
¶
　　提要¶
¶
　　(臣)等謹案班馬字類五卷宋婁機撰前有樓¶
鑰序稱為史漢字類案司馬在前班固在後¶
倒稱班馬起於杜牧之詩于義未協似宜從¶
鑰序之名然機跋實自稱班馬今姑仍之其¶
書采史記漢書所載古字僻字以四聲部分¶
<pb:KR1j0032_WYG_000-2b>¶
編次雖與文選雙字兩漢博聞漢雋諸書大¶
概畧同而考正訓詁辨别音聲於假借通用¶
諸字臚列頗詳實有禆于小學非僅供詞藻¶
撏撦也惟其中有如降古音洪眉古作睂之¶
類可以不載者亦有如璇璣玉衡本尚書袀¶
服振振本左傳之類不得以史漢為出典者¶
與㡬致刑措之㡬不茹園葵之茹音義與今¶
並同者皆可無庸采録未免小失簡汰耳末¶
<pb:KR1j0032_WYG_000-3a>¶
有機自跋二則辨論字義尤極明晰云乾隆¶
四十一年十二月恭校上¶
¶
　　總纂官(臣)紀昀(臣)陸錫熊(臣)孫士毅¶
¶
　　總校　官(臣)陸費墀¶
¶
¶
¶
¶
<pb:KR1j0032_WYG_000-3b>¶
¶
¶
¶
¶
¶
¶
¶
¶
<pb:KR1j0032_WYG_000-4a>¶
　　班馬字類原序¶
¶
　　淳熙壬寅余丞宗正同年李聖俞為簿暇日以一書相¶
示蓋婁君機所編史漢字類也余讀之因相與言曰古¶
字不多率假借以為用後世寖廣隨俗更改多失造字¶
之意此好古者所嘆也以史籕之大篆或云書灋已壞¶
其書俗惡已不可言叔重之説文而云野陋淺薄謬妄¶
欺世後之字書又可知矣西漢去古未逺文章固非後¶
人所及而字亦多古雖已變秦文科斗書廢要之假借¶
<pb:KR1j0032_WYG_000-4b>¶
簡朴髣髴古意其興亡之大端忠邪之異趣千載自不¶
可誣而綴文之士又摘取竒字以資&KR0990;藻片言隻字施¶
之鉛槧自有一種風味故誨䝉漢雋等書作者不一此¶
書更取史記之字合為一編從韻類分粲然可睹其志¶
勤矣蓋孟堅生於東都源流叔皮以成信史子長親事¶
武帝紬金鐀石室之藏網羅天下放失舊聞孟堅實祖¶
之多用其文不敢改定婁君尤為知所本矣然亦有難¶
解者班之於馬時有遺失文意泯没如彘肩之不言生¶
<pb:KR1j0032_WYG_000-5a>¶
有以起自布衣而去也夫之類殆不曉其意又其甚者¶
垓下之圍以項羽之用兵未嘗接戰止以楚歌而潰去¶
疑無此理至誤儒者謂惜乎項羽韓信不曾一戰引孔¶
眀仲逹以為比史載甚詳而孟堅畧不及此是可遺邪¶
嘗有意一一證之性懶未暇婁君此書將傳於世觀其¶
趣向進進未已或更考究以補孟堅之闕以發揮子長¶
之餘不亦善乎聖俞啞然笑曰婁君屬我以序久未落¶
筆當盡以子之言寄之四眀樓鑰書¶
<pb:KR1j0032_WYG_000-5b>¶
¶
¶
¶
¶
¶
¶
¶
¶
